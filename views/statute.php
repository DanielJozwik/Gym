<div class="ui container">
  <div class="ui horizontal divider header">
  <i class="sun outline icon"></i>
    Regulamin
  </div>
  
    <div class="ui grid">
      <div class="one wide column">
      </div>

    <ol>
        <li>Siłownia czynna jest w dniach: poniedziałek – piątek w godz. 08:00–22:00, sobota w godz. 10:00-22:00. </li>
        <li>Dopuszcza się zmianę godzin i dni otwarcia siłowni za zgodą Prezesa Spółki.</li>
        <li>Korzystanie z siłowni jest możliwe po zapoznaniu się z regulaminem i pod nadzorem instruktora.</li>
        <li>Podstawą do korzystania z siłowni jest zakup biletu jednorazowego wstępu lub karnetu.</li>
        <li>Osoby korzystające z siłowni oświadczają, że nie mają przeciwwskazań zdrowotnych do wykonywania ćwiczeń fizycznych i wykonują je na własną odpowiedzialność. Osoby z problemami zdrowotnymi przed przystąpieniem do ćwiczeń powinny skonsultować się z lekarzem.</li>
        <li>W pomieszczeniach siłowni przebywają tylko osoby ćwiczące.</li>
        <li>Wejście na siłownię możliwe jest tylko w odpowiednim kompletnym stroju sportowym oraz czystym zmienionym obuwiu sportowym.</li>
        <li>Obowiązkowo należy korzystać z ręcznika podczas ćwiczeń.</li>
        <li>Obsługa siłowni ma prawo odmówić wstępu na siłownię osobom bez odpowiedniego stroju sportowego do ćwiczeń, a w szczególności obuwia.</li>
        <li>Osoby poniżej 18 roku życia mogą korzystać z siłowni za wiedzą i pisemną zgodą opiekuna (na prośbę obsługi klient ma obowiązek okazać dokument potwierdzający tożsamość).</li>
        <li>Na siłowni obowiązuje zakaz wstępu dzieciom poniżej 14 roku życia.</li>
        <li>Spółka nie ponosi odpowiedzialności za rzeczy pozostawione poza zamkniętą szafką (należy sprawdzić czy szafka jest prawidłowo zamknięta kluczem magnetycznym - transponderem).</li>
        <li>Wykonywanie ćwiczeń na przyrządach odbywa się po zapoznaniu się z instrukcją urządzenia.</li>
        <li>Ćwiczący zobowiązani są wykonywać ćwiczenia bezpiecznie tzn. ćwiczyć z takimi obciążeniami, nad którymi są w stanie sami zapanować. Ćwiczenia z większym obciążeniem należy wykonywać przy asekuracji drugiej osoby lub instruktora.</li>
        <li>Osoby korzystające z siłowni, które w czasie ćwiczeń lub pobytu na siłowni źle się poczują zobowiązane są natychmiast przerwać ćwiczenia i powiadomić obsługę siłowni.</li>
        <li>Przed rozpoczęciem ćwiczeń konieczne jest wykonanie rozgrzewki w celu uniknięcia kontuzji.</li>
        <li>Korzystanie ze sprzętu powinno odbywać się zgodnie z zaleceniami instruktora w sposób bezpieczny, tj. z zapewnieniem dbałości o bezpieczeństwo ludzi, poszanowania sprzętu i sali.</li>
        <li>Przed ćwiczeniem należy sprawdzić stan urządzenia - wszelkie usterki, uszkodzenia sprzętu i przyrządów należy zgłaszać instruktorowi.</li>
        <li>Zabrania się wykonywania ćwiczeń na przyrządach uszkodzonych lub niesprawnych.</li>
        <li>Wszystkie urządzenia siłowni oraz sprzęt do ćwiczeń mogą być wykorzystywane tylko zgodnie z ich przeznaczeniem.</li>
        <li>Niewskazane jest zajmowanie stanowisk do ćwiczeń podczas odpoczynku.</li>
        <li>Po zakończeniu ćwiczeń należy uporządkować sprzęt i stanowisko w sposób zalecony przez instruktora.</li>
        <li>Szkolne grupy zorganizowane mogą korzystać z siłowni pod opieką nauczyciela z odpowiednimi uprawnieniami, instruktora lub trenera po wcześniejszej rezerwacji.</li>
        <li>Obsługa ma prawo wyprosić osoby łamiące postanowienia niniejszego regulaminu oraz co do których poweźmie uzasadnione podejrzenie, że będą naruszać niniejszy regulamin lub przepisy prawa, nawet jeżeli korzystanie z siłowni zostało przez te osoby opłacone i niewykorzystane.</li>
        <li>Osoby ćwiczące będą ponosić odpowiedzialność finansową za wszelkie wyrządzone przez siebie zniszczenia/szkody na terenie siłowni.</li>
        <li>Za szkody wyrządzone przez osoby niepełnoletnie odpowiada opiekun grupy lub rodzice.</li>
        <li>Spółka nie ponosi odpowiedzialności za kontuzje i urazy powstałe w wyniku niewłaściwego korzystania z urządzeń siłowni oraz nieprzestrzegania regulaminu i zasad bezpieczeństwa.</li>
        <li>Organizowanie zawodów sportowych czy wykorzystanie siłowni do innych celów jest możliwe jedynie za pisemną zgodą Prezesa Spółki.</li>
        <li>Imprezy, zawody i turnieje na siłowni odbywają się w oparciu o odrębne regulaminy.</li>
        <li>Wszystkie skargi i wnioski należy składać do Prezesa Spółki.

    </ol>

    </div>
    <div class="ui divider"></div>
</div>